# Практичні Індивідуальні Завдання (2026)

Курс розрахований на **100 балів** (залікова форма).  
Кожен студент збирає бали за свою роботу. Усі оцінки підсумовуються.  
**Поточний контроль:** 10 балів (інженерні міні-кейси на лекціях).  
**Курс з Фінансової грамотності:** 10 балів (окремий безкоштовний навчальний курс).
**Індивідуальні завдання:** 80 балів (4 завдання по 20 балів кожне).

### Як працює "Поточний контроль"?
Процес оцінювання активності на лекціях повністю автоматизований:
* В кінці (або після) кожної лекції викладач публікує у спільний чат або Google Клас **один міні-кейс** (наприклад: "Ось транзакція, від якої прийшов Revert. Що було забуто? Хвилина на подумати, можна питати ChatGPT"). 
* Відповіді приймаються через коротку **Google Форму** або спеціального бота. Важливе лише одне коротке поле тексту або вибір правильного варіанту.
* **Для відсутніх:** Форма залишається відкритою 24-48 годин після лекції. Студент може подивитися запис або прочитати матеріали і в зручний час також надіслати відповідь.
* Результати автоматично зводяться у єдину таблицю для швидкого підрахунку балів.

---

## Модуль 1 (Основи та Архітектура)

### Сертифікат: Курс з блокчейн-фінансів та криптограмотності [10 балів]
Мета: Зрозуміти фінансову, економічну та безпекову складову екосистеми блокчейну перед початком інженерної практики.
- **Дія:** Пройдіть безкоштовний онлайн-курс (близько 10 годин), присвячений фінансам у криптоіндустрії.
- **Рекомендовані платформи та курси:** 
  - [Дія.Освіта](https://osvita.diia.gov.ua/) (Серіал ["Криптограмотність"](https://osvita.diia.gov.ua/courses/crypto)).
  - [Binance Academy](https://academy.binance.com/uk) (Базовий курс On-Chain фінансів або "Криптовалюта для початківців").
  - Будь-який відповідний безкоштовний курс на Udemy/Coursera (наприклад, "Bitcoin and Cryptocurrency Technologies" або введення в DeFi).
- **Вимоги до здачі:** Надання електронного сертифікату про успішне завершення обраного курсу. Бути готовим відповісти на кілька базових питань від викладача щодо пройденого матеріалу.

### Завдання 1.1: Взаємодія з Blockchain RPC та Testnets [20 балів]
Мета: Навчитися працювати з локальним вузлом та публічним реєстром автоматизовано через RPC.
- Встановіть інструмент для локального блокчейна (наприклад, **Anvil** з набору Foundry або **Hardhat Network**).
- Запустіть локальний вузол та підключіть до нього розширення **Metamask** у браузері. Виконайте транзакцію (переказ тестових ETH) між локальними акаунтами.
- Налаштуйте Metamask на роботу з тестовою мережею **Sepolia**. Отримайте тестові ETH з безкоштовного крана (Faucet).
- Зареєструйтесь у провайдера інфраструктури (Alchemy або Infura) і отримайте свій API Key (RPC URL).
- За допомогою AI напишіть простий скрипт (Python з `web3.py` або JS з `ethers.js`), який підключається через ваш пулічний RPC і читає баланс вашого гаманця в Sepolia.
- **Вимоги до здачі:** Скріншот терміналу з працюючим локальним вузлом, Metamask з локальним балансом та скріншот виводу скрипту, який читає баланс Sepolia.

### Завдання 1.2: AI-Assisted Smart Contract Reading [20 балів]
Мета: Навчитися швидко орієнтуватися в чужому коді Mainnet контракту, використовуючи сучасні інструменти.
- Оберіть історично важливий смарт-контракт у мережі Ethereum Mainnet (наприклад, WETH9, або інший узгоджений).
- Використовуючи AI-помічника (Cursor, ChatGPT тощо), зробіть реверс-інжиніринг його коду з Etherscan.
- Напишіть короткий Markdown-документ (Audit Summary), де опишіть загальну архітектуру контракту (які функції основні) та покажіть, у яких змінних (State Variables) зберігаються баланси/стани.
- **Вимоги до здачі:** Markdown-документ з посиланнями на код в Etherscan. Бути готовим відповісти на 1-2 питання щодо логіки контракту під час здачі.

---

## Модуль 2 (Solidity, DeFi, Безпека)

### Завдання 2.1: Створення власного смарт-контракту (ERC-20/NFT) з AI [20 балів]
Мета: Пройти повний цикл деплою смарт-контракту в тестову мережу (або локальну).
- Згенеруйте та скомпілюйте смарт-контракт вашого власного токена стандарту ERC-20 (або NFT стандарту ERC-721). Рекомендується базовий код на основі бібліотеки **OpenZeppelin**.
- Розгорніть контракт у мережі **Sepolia** (використовуючи Remix IDE, Foundry або Hardhat) або на локальному **Anvil**.
- Додайте адресу створеного токена у свій Metamask.
- Зробіть переказ 10 токенів на адресу викладача або колеги.
- **Вимоги до здачі:** Адреса контракту, код контракту, та демонстрація (або посилання в експлорері) транзакції переказу токенів.

### Завдання 2.2: Аудит безпеки та моніторинг DeFi (Security CTF & Bot) [20 балів]
Мета: Використовувати AI як інструмент для пошуку вразливостей (Security Scanner) та створення ботів-спостерігачів.
- **Частина 1 (Безпека):** Викладач надасть вам смарт-контракт із закладеною логічною вразливістю (наприклад, Reentrancy). Ваше завдання — скористуватися AI для знаходження цієї вразливості та розробки способу її виправлення.
- **Частина 2 (Бот):** Використовуючи AI для створення бойлерплейту, створіть Node.js/Python бота. Бот має слухати події `Transfer` (або `Swap`) конкретного популярного смарт-контракту в Mainnet (наприклад, Uniswap V3 Pool). Налаштуйте бота виводити сповіщення у консоль тільки коли рух перевищує $10,000.
- **Вимоги до здачі:**
  - Звіт про аудит (Audit Report) про знайдену вразливість та виправлений (безпечний) варіант контракту.
  - Короткий лог успішної роботи DeFi бота (видні реальні транзакції) та демонстрація коду скрипту.